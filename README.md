Barwa
=====

### Kolory i barwy
__Światło widzialne__

Jest to promieniowanie elektromagnetyczne w zakresie długości fal 380-780 nm (nanometrów).

__Definicja barwy__

inaczej kolor to jedna z podstawowych jakości zmysłowych odbierana za pomocą siatkówki oka, uwarunkowana przyczynami obiektywnymi: długością fali świetlnej i strukturą materialną przedmiotu, na który pada światło


__Oko__ - dzieki niemu widzimy. 
![Oko] (http://historiasztuki.com.pl/images/KOLOR/oko.jpg)


Tylna część gałki ocznej zwana siatkówką zbudowana jest z komórek światłoczułych – fotoreceptorów. Fotoreceptory dzielą się na pręciki i czopki i są komórkami wyspecjalizowanymi.
Pręciki (ok. 100 mln) reagują na zmiany ilości światła (czyli jego energii), powodujące wrażenie opisywane w kategoriach jasne - ciemne. Pręciki są szczególnie wrażliwe na zmienną ilość światła, gdy jest go mało (czyli w mroku).
Czopki (ok. 5 mln) reagują z kolei na długość fali świetlnej. Wszystkie czopki reagują w jakimś stopniu na dość szeroki zakres długości fali, ale można je podzielić na trzy grupy czopków szczególnie wrażliwych na fale o długości ok. 420 nm (nanometrów), ok. 530 nm i ok. 700 nm. Grupy te reagują również na inne długości fal, ale w znacznie mniejszym stopniu. Na podstawie reakcji czopków na padające światło mózg tworzy wrażenie nazywane barwą.
Impulsy wysyłane do mózgu przez czopki wrażliwe na falę o długości fali ok. 420 nm wywołują reakcję w postaci wrażenia barwy niebieskiej. Impulsy wywoływane w drugiej grupie czopków wrażliwych na fale o długości ok. 530 nm wywołują w mózgu wrażenie barwy zielonej. Wrażenie barwy czerwonej powstaje pod wpływem impulsów powstających w trzeciej grupie czopków pod wpływem fali o długości ok. 700 nm. Jeśli do okna wpada fala o pośredniej długości, albo wiązka fal o różnych długościach, wszystkie grupy czopków reagują na nie w jakimś stopniu i wszystkie wysyłają pewną ilość impulsów wywołujących w mózgu wrażenia trzech barw podstawowych, a w wyniku dodawania tych informacji powstaje wrażenie barwy pośredniej.

#__MIESZANIE BARW__

__Mieszanie addytywne__ polega na mieszaniu wiązek światła w trzech podstawowych kolorach, a w ich połączeniu powstaje światło o barwie białej. Jest to więc niejako proces odwrotny do rozszczepiania wiązki światła białego przez pryzmat na barwy widmowe. 

W takim przypadku trzy podstawowe kolory to: czerwony, niebieski i zielony. W oparciu o syntezę addytywną mieszania barw pracują monitory oraz inne wyświetlacze kolorowe, emitując wiązki świateł Red (czerwony), Green (zielony), Blue (niebieski) (RGB). Czarny ekran to wynik braku emisji światła a biały to wynik złożenia świateł R + G + B z maksymalną jasnością. Od pierwszych liter powstał skrót RGB - nazwa powszechnie stosowanego systemu wyświetlania barwy. 

![Mieszanie barw] (http://www.asp.katowice.pl/upload/tn2/ak-04-02.jpg)

__Mieszanie subtraktywne__ to mieszanie pigmentów w trzech kolorach, a jego wynikiem jest kolor zbliżony do czarnego. W takim przypadku trzy podstawowe kolory to magenta (fioletoworóżowy), cyjan (błękitny) i żółty. Zjawisko to wykorzystuje się między innymi do druku: farba drukarska pokrywając papier tworzy filtr, a niepochłonięte długości fal świetlnych docierają do oka wywołując wrażenia określonej barwy. Nazwa CMYK (Cyjan, Magenta, Yellow, + Black) - powstała jako złożenie pierwszych liter angielskich nazw kolorów prócz koloru czarnego, z którego wzięto literę ostatnią, ponieważ litera B jest skrótem jednego z podstawowych kolorów w skrócie RGB.) Jest systemem spopularyzowanym w farbiarstwie i poligrafii. Druk odbywa się metodą rastra, nie jest możliwe nakładanie poszczególnych barw CMYK w określonym rozcieńczeniu. Minusem technologii drukowania w CMYK jest to, iż niektórych zakresów odcieni nie da się uzyskać z powodów technologicznych. Często kolory, których odwzorowanie jest szczególnie istotne, zostają nadrukowywane dodatkowo, poza standartowymi kolorami triady drukarskiej. 

![Mieszanie barw] (http://www.asp.katowice.pl/upload/tn2/ak-04-03.jpg)


## Kolory specjalne 

W poligrafii wykorzystujemy głownie model kolorów specjalnych zwanych PANTONE.

__Pantone Inc.__ - to nazwa amerykańskiej korporacji, znanej z produkcji systemów używanych w przemyśle poligraficznym - została założona w 1962 roku przez Lawrence'a Herberta. Pantone opracowała i wydała swoją skalę kolorów, która stanowi wzorzec barw nazwany Skalą Pantone. Ta rozbudowana paleta kolorów stosowanych głównie w przemyśle poligraficznym nie stanowi jednak, podobnie jak RAL, modelu przestrzeni barwy. Została ona uznana za podstawowy wzorzec drukarski na całym świecie. Każdy kolor ma w katalogu Pantone swoją nazwę i numer, podano tam również szczegółowe informacje na temat jego składników. Nazwy barw w próbniku są zróżnicowane - od kolorów processowych, czyli najczęściej używanych w drukarstwie, poprzez barwy oznaczone numeracją trzycyfrową, po oznaczenia czterocyfrowe. Część barw zawartych w Skali Pantone jest możliwa do odtworzenia w tradycyjnym sposobie drukowania za pomocą CMYK i zawiera transpozycje proporcji na trzy standardowe barwniki i czerń. Jednakże odwzorowania skali kolorów Pantone na CMYK nie są w wielu przypadkach do końca wiarygodne. Specyfika Pantone jest to, że są to kolory trudne do uzyskania w druku czterokolorowym. Ponieważ na odcień i nasycenie określonego koloru wpływa również materiał, na który nanosi się farby, wzornik Pantone został podzielony na dwie podstawowe części ; - część "C" (coated) dla papieru powlekanego i część "U" (uncoated) dla papieru niepowlekanego lub bardziej chłonnego. Ponadto istnieje klika odmian tej skali kolorów, dedykowanych specjalistycznym dziedzinom projektowym, np. Pantone Fashion.

![pantone] (http://www.xnet.pl/foto/pantone_bridge.jpg)

## Postrzeganie barw

__Złudzenia optyczne barwne__- związane z jasnością i barwą tła (szary element przybiera odcień dopełniający do barwy tła)
![złudzenie optyczne] (http://copernicus.9lo.lublin.pl/~jrr/oko2/zlbarw1.jpg)
